Flokkur fólksins vill tryggja að heilbrigðiskerfið sé fjármagnað að fullu svo koma megi í veg fyrir langa biðlista eftir nauðsynlegum aðgerðum og meðferðum.

Stórauka þarf  úrræði fyrir fólk með langvarandi sjúkdóma og fyrir aldraða, sem veita fólki möguleika á því að dveljast heima eins lengi og kostur er. 

Grunnheilbrigðisþjónusta á að vera gjaldfrjáls. Það er allt of dýrt að fá alvarlega sjúkdóma á Íslandi. Nauðsynlegt er að draga úr kostnaðarbyrði vegna krabbameinsmeðferða og meðferða vegna annarra alvarlegra sjúkdóma 

Allir landsmenn skulu hafa sama rétt á heilbrigðisþjónustu, óháð búsetu og efnahag. Sama jafnræði skal tryggt til tannlækna- og tannréttingaþjónustu. Við viljum vinda ofan af þeirri þróun sem hefur átt sér stað undanfarin ár og koma í veg fyrir að fólk á landsbyggðinni þurfi að óttast svartíma neyðarþjónustu.

Þá þarf að efla geðheilbrigðisúrræði til muna. Við þurfum að tryggja það að fólk geti leitað sér geðheilbrigðisþjónustu án þess að þurfa að bíða mánuðum saman eftir viðtölum. Við eigum ekki að refsa fólki fyrir að vera með geðsjúkdóma, heldur hjálpa því.

Við höfum  ítrekað talað gegn því að stjórnvöld sendi fólk í aðgerðir erlendis fremur en á einkareknar læknastöðvar innanlands með tilheyrandi óréttlætanlegri sóun á almannafé.

Niðurgreiða á sálfræðiþjónustu til allra og stórefla þarf sálfræðiþjónustu til barna og unglinga.
