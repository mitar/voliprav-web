Naloga zdajšnjih in prihodnjih generacij ne bo le preprečiti zaostrovanje podnebnega kolapsa temveč tudi blažiti posledice tistih podnebnih sprememb, ki jih na tej točki več ne moremo preprečiti.

Zavzeli se bomo za izdatnejše subvencije na področju kmetijstva v smeri varovanja in zavarovanja posevkov pred podnebnimi spremebami in razširili nabor subvencij.

Dodatno bomo okrepili civilno zaščito, vojsko in gasilce za odpravljanje posledic podnebnih sprememb,

Pripravili bomo strategijo za odpravljanje in preprečevanje posledic podnebnih spremeb.

Pripravili bomo strategijo trajnostnega upravljanja z gozdom in obnove naravnih ekosistemov, ki bodo služili kot naravni blažilci suš in poplav.
