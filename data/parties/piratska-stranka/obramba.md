Naš namen ni zmanjševanje stroškov za »vsako ceno«, temveč dati ustrezen poudarek nacionalni in teritorialni varnosti, tako v stanju miru kot v morebitnem vojnem stanju.

Ob tem se moramo zavedati, da se bojno polje v 21. stoletju širi tudi v kibernetski prostor in celo v orbito planeta. Zaradi slabšanja klimatskih razmer se povečujejo tudi potrebe po krepitvi varstva pred naravnimi in drugimi nesrečami, kjer vojska pomaga s svojimi silami in tehničnimi sredstvi.

Reorganizirali bomo enote, ki zagotavljajo kibernetsko varnost, tudi s tem, da jim bomo namenili več pripadnikov ter finančnih sredstev za zaščito pred grožnjami za državljane, institucije in državo.
