Povečati moramo število letno zgrajenih stanovanjskih enot ter omogočiti nižje najemnine in nižje cene.

V prihodnjih štirih letih želimo dvigniti število letno zgrajenih stanovanj na 10.000 enot. To bomo dosegli z državnimi investicijami v stanovanjsko gradnjo, kar bo spodbudilo razvoj gradbeništva in posledično celotnega gospodarstva.

Del stanovanj bo namenjen prodaji dolgoročnim lastnikom, del stanovanj pa bo oddan v najem. Cene stanovanj bodo neprofitne.

Osredotočili se bomo na gradnjo velikih stanovanjskih sosesk. Nove stanovanjske soseske bodo vsebovale vse elemente ključne za življenje njihovih novih prebivalcev, kot so vrtci, šole, trgovine, zdravstveni domovi...
