Hrein náttúra er auðlind sem skila ber óspilltri til komandi kynslóða.

Flokkur fólksins vill nýta hreinar orkulindir landsins af skynsemi og á eins sjálfbæran hátt og unnt er, svo að draga megi úr mengun, samhliða náttúruvernd. Virða á öll viðmið rammaáætlunar, þ.e. áhrif á náttúru; menningu og minjar; samfélag og efnahag. Almenningur hafi ávallt aðgang að ódýrri orku.

Við styðjum ekki takmarkanir á ferðafrelsi almennings innanlands til að njóta eigin náttúru. Hálendið er unaðsreitur sem má ekki stofnanavæða í formi þjóðgarðs með tilheyrandi ráðherraræði á kostnað almannaréttar. Það hafa ekki allir efni á utanlandsferðum.

Við styðjum alla viðleitni til að draga úr hvers kyns mengun og  Stefnt skal að því að minnka plastnotkun með öllum ráðum, auka endurvinnslu og velja endurnýjanlegt hráefni í auknum mæli. Stuðla ber að fullnýtingu og endurvinnslu, draga úr matvælasóun og lágmarka urðun og brennslu sorps og annars úrgangs.

Við teljum að að Ísland eigi að vera fyrirmynd í að að sporna gegn mengun í hafinu. Markvisst þjóðarátak verði gert í að hreinsa rusl úr fjörum landsins.

Við erum hlynnt rannsóknum á auðlindum á landgrunni Íslands en leggjumst  gegn olíu- og gasvinnslu á hafsvæðum norðan heimskautsbaugs.

Hafrannsóknir skulu efldar með  áherslu á vistfræðirannsóknir.
