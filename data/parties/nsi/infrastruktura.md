Za stabilno izvajanje infrastrukturnih projektov bomo ustanovili poseben infrastrukturni sklad. Še naprej bomo razvijali sodobno cestno infrastrukturo (3. razvojna os, širitev ljubljanske obvoznice, druga cev Karavanškega predora). Zavzemamo se za pospešeno izgradnjo sodobnega multimodalnega potniškega centra Emonika Ljubljana. Nadaljevali bomo z izgradnjo moderne železniške infrastrukture (2. tir, povezava letališča Jožeta Pučnika z železnico, dvotirne elektrificirane železniške proge in nadgradnja regionalnih železniških prog). Naš cilj je, da vsako leto vzpostavimo dodatnih 300 km kolesarskih povezav po Sloveniji.
