Izobraževalni sistem mora spodbujati kompetence za 21. stoletje - znanje, veščine, spretnosti in vrednote. Cilj šolskega sistema ne sme biti zgolj pomnjenje informacij, temveč skrb za celosten razvoj otrok za njihovo odgovorno poslanstvo v družini in družbi. V središču izobraževalnega sistema mora biti učenec, ki je soodgovoren za svoj uspeh in razvoj lastnih kompetenc - učitelji in starši pa mu pri tem nudijo vso potrebno pomoč. Jezik sveta je digitalen in temu mora slediti tudi izobraževalni proces. Potrebujemo tesnejšo povezavo med teorijo in prakso, med izobraževalnim sistemom in gospodarstvom, še posebej v srednješolskem strokovnem in poklicnem izobraževanju ter na visokošolski ravni.
