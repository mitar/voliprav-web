Rešitve za reformo zdravstvenega sistema vidimo v evropskih državah, kjer je v ospredju pacient. Zdravstvene ustanove je potrebno ustrezno sistematizirati in kadrovsko prevetriti. Pri tistih, ki poslujejo nerentabilno, je potrebno razmisliti o ustreznih oblikah javno-zasebnega partnerstva, pri čemer mora biti v ospredju kvaliteta storitev za paciente. Naše zdravstvo bo temeljilo na prosti izbiri, pri čemer bo bolnik sam izbiral, kje se želi zdraviti. Za bolnika vse storitve plačane iz javnega denarja, ne glede na to, če se zdravi v državni ali nedržavni/privatni ustanovi. Zato je to javno namesto državno zdravstvo. Podpiramo tudi ukinitev dopolnilnega zdravstvenega zavarovanja.
